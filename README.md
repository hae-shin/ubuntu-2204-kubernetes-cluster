# Ubuntu 22.04 Üzerinde "kubeadm" ile Kubernetes Cluster Kurulumu
![This is an image](https://github.com/hae-shin/ubuntu-2204-kubernetes-cluster/blob/main/kubernetes.png)

## Kubernetes Nedir ?

Kubernetes (k8s) Google tarafından geliştirilen bir projedir ve açık kaynaktır. Kubernetes'in temel işlevi konteyner'da çalışmak üzere geliştirilen uygulamaları orkestra etmektir. Orkestra etmek işlevi biraz açalım.

- Kubernetes cluster ***Self-Healing***. Eğer konteynerlerinizden birisi ölürse kubernetes ortamı hemen tekrardan yenisi oluşturuyor.

- Kubernetes ***Horizontal Scaling*** sağlar. Mevcut kaynak durumunuza göre konteynerlerin sayısını arttırıp azaltabiliyor.

- Kubernetes ***Compute Scheduling*** sağlar. Mevcut kaynak ihtiyacının belirlenmesini ve konteyner özelinde kaynakların atanmasını otomatikleştirir.

- Kubernetes ***LoadBalance*** sağlar. Mevcut uygulamalar üzerindeki yükü üzerinde çalıştıkları konteynerler arasında dağıtır.

- Kubernetes ***Nameserver*** sağlar. Mevcut konteynerlere erişebilmek için DNS tanımları yapar.

- Kubernetes otomatik ***Rollout/Rollback*** sağlar. Kubernetes her yeni deployment'da veya mevcut deployment'daki her değişiklikte önceden belirlenmiş desired duruma göre otomatik olarak bütün instance'ları ve bileşenleri yeniden oluşturur. Deployment sırasında bir sorun yaşandığında ise otomatik olarak bir önceki sorunsuz çalışan deployment'a geri çekilir.

- Kubernetes gizli bilgilerin ve yapılandırma ayarlarının yönetimini sağlar. Uygulama yapaılandırma ayarları, parolalar, API anahtarları, sertifikalar vb bilgilerin yönetimini otomatikleştirir.

- Kubernetes ***Volume Management*** sağlar. Uygulamaların kullanımına göre depolama ihtiyaçlarını karşılar ve otomatikleştirir.

## Kubernetes Cluster Node'lardan oluşur.

Node kavramını Türkçe karşılığı olan boğum, yumru gibi kelimeler ile açıklayabilir, Kubernetes Cluster'ın birden fazla boğumdan oluşan bütüncül bir yapı olduğunu söyleyebiliriz. Node'lar rolleri özelinde birbirlerinden ayrılırlar;

- ***Master Node:*** Worker Node'lardan, service'lerden, pod'lardan ve diğer bileşenlerden gelen API isteklerini karşılar, yönetir ve gereğini yapar. Cluster'ın beynidir. Control Plane olarak etcd, controller-manager ve scheduler 'ı çalıştırır.

- ***Woker Node:*** Konteynerlerin çalıştıkları ortamdır. Aynı zamanda Control Plane'e üzerinde çalışan konteynerler ve güncel durum hakkında sürekli bilgi verir. kubectl ve kubeproxy aracılığı ile API server'la haberleşir.




